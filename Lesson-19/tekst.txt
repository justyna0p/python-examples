COVID-19 (od ang. coronavirus disease 2019)[6] – ostra choroba zakaźna układu oddechowego wywołana zakażeniem wirusem SARS-CoV-2[7][8]. Została po raz pierwszy rozpoznana i opisana w listopadzie 2019, w środkowych Chinach (miasto Wuhan, w prowincji Hubei) podczas serii zachorowań zapoczątkowującej pandemię tej choroby[9][10][11][12].

Standardową metodą diagnozowania zakażenia jest test łańcuchowej reakcji polimerazy w czasie rzeczywistym z odwrotną transkryptazą (RT-qPCR, real-time RT-PCR) wykonany z wymazu nosowo-gardłowego lub próbki plwociny, który dostarcza wyniki w czasie od kilku godzin do dwóch dni. Analiza przeciwciał z próbki surowicy krwi również może być wykorzystana jako metoda diagnostyczna, pozwalająca na otrzymanie wyniku w ciągu kilku dni[13]. Choroba może także zostać zdiagnozowana na podstawie oceny kombinacji objawów, czynników ryzyka oraz wyniku badania tomografii komputerowej klatki piersiowej, wykazującego cechy zapalenia płuc[14][15].

Stanowisko WHO na podstawie danych z 3 marca 2020 mówi o śmiertelności (CFR – case fatality rate, czyli liczba zgonów na zarejestrowane przypadki zachorowania) na poziomie 3,4%[16]. Obecnie śmiertelność w Polsce wynosi 2,29%[17]. 30 stycznia 2020 roku WHO ogłosiło stan zagrożenia dla zdrowia publicznego o zasięgu międzynarodowym w wyniku rozprzestrzeniającej się epidemii COVID-19[18][19]. 11 marca 2020 WHO uznała serię zachorowań na COVID-19 występującą od listopada 2019 za pandemię[20][21].


Potwierdzone przypadki COVID-19 w poszczególnych krajach (animacja mapy obejmuje okres od 12 stycznia do 29 lutego 2020)

Potwierdzone przypadki COVID-19 na świecie (stan na 25 marca 2020)
     ≥10000

     1000–9999

     100–999

     10–99

     1–9


Punkt szczepień przeciw COVID-19 w Centrum Sportu Gdańskiego Uniwersytetu Medycznego

Spis treści
1	Przyczyna
2	Objawy
3	Przebieg choroby
3.1	Symptomy i możliwe powikłania
3.2	Diagnostyka laboratoryjna i obrazowa
3.3	Udział przypadków ciężkich i śmiertelnych
4	Rozprzestrzenianie
5	Diagnozowanie
6	Zapobieganie
6.1	Spłaszczenie krzywej zachorowań
6.2	Zalecenia WHO
6.3	W Polsce
6.3.1	Zasady kwarantanny w Polsce
6.3.2	Zasady izolacji w Polsce
6.4	Kontrowersje
7	Leczenie
7.1	Respiratory na zasadach otwartoźródłowych
7.2	Stosowanie amantadyny
8	Przebieg pandemii
9	Śmiertelność
10	Dezinformacja
11	Zobacz też
12	Uwagi
13	Przypisy
14	Linki zewnętrzne
Przyczyna
 Główny artykuł: SARS-CoV-2.
Choroba COVID-19 jest powodowana przez wirus SARS-CoV-2, który jest spokrewniony z wirusem SARS[7][22][23] i wcześniej był nazywany roboczo „2019-nCoV” (z ang. 2019 novel coronavirus)[7][8].

W listopadzie 2019 po raz pierwszy zdiagnozowano chorobę w chińskiej prowincji Hubei, której stolicą jest Wuhan. Chińscy naukowcy wskazali, że źródłem nowego koronawirusa są zwierzęta[24] i potencjalnym nosicielem pośrednim mogą być łuskowce[a][25].

W marcu 2020 roku naukowcy z Toronto, w tym mikrobiolog kliniczny z Uniwersytetu Toronto dr Robert Kozak, wyizolowali koronawirusa SARS-CoV-2, co stanowiło istotny etap w opracowaniu leku i szczepionek[26].

Objawy
Większość pacjentów ma łagodne objawy i dobre rokowania, do typowych początkowych objawów choroby zaliczają się gorączka, suchy kaszel, zmęczenie i płytki oddech[27][28][29]. Do mniej częstych objawów należą m.in.: odkrztuszanie plwociny, ból głowy, dreszcze, krwioplucie, bóle w klatce piersiowej, biegunka, nudności i wymioty, ból gardła[30][31]. Większość przypadków choroby ma łagodny przebieg[32], jednak część może prowadzić do zapalenia płuc lub niewydolności wielonarządowej[9][10]. U niektórych pacjentów występują wyłącznie objawy żołądkowo-jelitowe, co może wynikać z zakażenia drogą pokarmową (np. przez zanieczyszczenie fekaliami)[33].

Rozwijające się zakażenie wirusem może prowadzić do zapalenia płuc, zespołu ostrej niewydolności oddechowej, posocznicy i wstrząsu septycznego oraz do śmierci[9][10][34][35]. Najczęstszy okres wylęgania wirusa wynosi do 14 dni, a jego mediana wynosi 5–6 dni[34][36].

Na podstawie danych dostarczonych przez 55 924 potwierdzonych badaniami laboratoryjnymi przypadków zachorowań na COVID-2019 w Chinach, WHO wyszczególniło częstość występowania poniższych objawów[37]: